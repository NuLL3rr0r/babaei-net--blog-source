+++
title = "مهاجرت از Hexo به Hugo"
slug = "migrating-from-hexo-to-hugo"
date = 2018-04-05T14:23:10Z
tags = [ "Hexo", "Hugo", "Octopress" ]
+++

مدت کوتاهی بعد از مهاجرت این وبلاگ و [وبلاگ دیگه ام](https://www.babaei.net/) (که به زبان انگلیسیه) از [Octopress](http://octopress.org/) به [Hexo](https://hexo.io/) و نوشتن تعدادی پست جدید باهاش، با یه [Static Generator](https://hexo.io/) دیگه به نام [Hugo](https://gohugo.io/) آشنا شدم. اولش به نظر می‌رسید که Hexo پاسخگوی تمامی نیازهای بلاگ نویسی من باشه. اما سرعت فوق‌العاده Hugo در تولید صفحات خروجی و قابلیت‌های بسیاری که با وجود جوون بودن پروژه عرضه می‌کرد برای من نوید بخش یک فریم ورک بلاگ نویسی ایده‌آل بود.این شد که پس از مدت کوتاهی تصمیم به مهاجرت از Hexo به Hugo گرفتم. متأسفانه، به دلیل عدم وجود برخی قابلیت‌های مورد نیاز من امکان مهاجرت به Hugo از من سلب شد.

پس از مدت ها، پروژه مشابهی در زبان برنامه نویسی [Rust](https://www.rust-lang.org/) شروع شد به نام [Gutenberg](https://www.getgutenberg.io/). برای مدتی قابلیت‌هاش رو  در حین توسعه زیر نظر گرفتم و تست هائی در این فریم ورک انجام دادم. سرعت اجرای بسیار بسیار سریعش و پاسخگو بودن [توسعه‌دهنده اصلی اون](https://github.com/Keats) باعث علاقه شدید من به این Static Generator شد. با وجود این به دلیل عدم بلوغ اون، از مهاجرت به Gutenberg هم منصرف شدم.

حدودا دو هفته پیش یک بار دیگه وضعیت پروژه Hugo رو بررسی کردم که خوشبختانه این بار به شدت من رو تحت تأثیر خودش قرار داد. کماکان سرعت اجرای خوب، تا حدود زیادی بالغ شدن این پرژوه، داشتن تمامی قابلیت‌های مورد نیاز من، و از همه مهمتر تعداد و تنوع بسیار زیاد پوسته ها و قالب هاش که من رو از طراحی یه پوسته جدید کاملا بی‌نیاز می‌کرد باعث شد که بالاخره تصمیم نهائی ام رو بگیرم. با تبدیل وبلاگ انگلیسی و بعد از اون وبلاگ فارسی در حال حاضر هر دو وبلاگ از Hugo بهره می برن.

باید اضافه کنم که سورس کد هر دو وبلاگ و مطالب اون ها در [گیت هاب](https://github.com/NuLL3rr0r/babaei-net-blog-source/) و [گیت لب](https://gitlab.com/NuLL3rr0r/babaei-net-blog-source/) موجود هست. [برنچ Master](https://github.com/NuLL3rr0r/babaei-net-blog-source/tree/master) نسخه Hugo هست و سه برنچ دیگه هم به نام های [octopress-v2](https://github.com/NuLL3rr0r/babaei-net-blog-source/tree/octopress-v2), [hexo-v3](https://github.com/NuLL3rr0r/babaei-net-blog-source/tree/hexo-v3), و درنهایت [gutenberg](https://github.com/NuLL3rr0r/babaei-net-blog-source/tree/gutenberg) وجود دارن که سورس نسخ قبلی رو شامل میشه.

پ.ن. با وجود اینکه در حال حاضر Hugo پاسخگوی تمامی نیازهای فعلی من هست، من بیشتر تمایل به استفاده از پروژهائی دارم که در Rust توسعه داده شدن تا [Go](https://golang.org/). دلیلش هم برای من بسیار مشخصه: این روزها دنبال یک زبان جایگزین برای توسعه پروژه هام به جای C++ مدرن می گردم و به نظرم Rust ایده‌آل ترین گزینه ممکن هست. حداقل فعلا. به همین دلیل هم در حالی که لذت استفاده از Hugo رو تجربه می‌کنم نیم نگاهی هم به Gutenberg دارم. کسی چه میدونه؟ شاید یه روزی از Hugo به Gutenberg مهاجرت کنم.
<!--more-->

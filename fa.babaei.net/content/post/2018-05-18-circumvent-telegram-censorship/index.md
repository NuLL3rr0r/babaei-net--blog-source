+++
title = "دسترسی آزاد به تلگرام"
slug = "circumvent-telegram-censorship"
date = 2018-05-18T09:07:46+04:30
tags = [ "Censorship", "Telegram" ]
draft = true
+++

{{< figure src="/blog/circumvent-telegram-censorship/telegram-logo.png" alt="تلگرام" >}}

تا پیش از این من هیچ آشنائی قبلی با طراحی و پیاده سازی بات های تلگرام نداشتم؛ جز این که احتمالا تلگرام برای دسترسی عمومی به سرویس اش یک API به شکل RESTful یا WebSocket عرضه کرده.

متاسفانه به دلیل اختلالات اخیری که در دسترسی به تلگرام ایجاد شده تقریبا میشه مطمئن بود که زندگی حرفه ای و شخصی اکثر افراد مختل شده. به شخصه چون از تلگرام برای یادگیری و کار استفاده می کنم گاها نیاز دارم که فایل های صوتی و تصویری از آموزش های زبان یا نرم افزارهای تخصصی گرفته تا فایل های مربوط به پروژه هائی که درشون درگیرم رو باید دریافت و ارسال کنم. از طرفی، سرعت بسیار پائین آپلود در اکثر سرویس دهندهای اینترنت و همچنین اختلال در کار قندشکن ها هم مزید بر افت چند برابری سرعت شده تا اونجائی که خیلی از مواقع به هیچ وجه امکان ارسال فایل های کم حجم هم وجود نداره چه برسه به فایل های حجیم صوتی یا تصویری.

با بررسی مستندات رسمی تلگرام خوشبختانه خیلی سریع و در عرض یکی دو ساعت موفق شدم راهی برای فائق اومدن بر مشکلات یاد شده پیدا کنم: ایجاد و برنامه نویسی یک بات که بتونم به چت ها یا گروه هائی که نیاز دارم اضافه اش کنم و از طریق این بات بتونم بدون نیاز به قندشکن و نرم افزارهای مشابه فایل هام رو محدود به حداکثر سرعت آپلودم ارسال کنم.

در ادامه این مطلب نحوه ایجاد و کد نویسی چنین ابزاری رو با هم یاد می گیریم. با توجه به این که ممکنه برخی از افراد تمایلی به یادگیری نحوه کد نویسی بات ها در تلگرام نداشته باشند و از اونجائی که من تمامی کدها رو به اشتراک میزارم، من مطلب رو به دو قسمت کلی تقسیم میکنم:

۱. نحوه ساخت بات و استفاده از کدهای عرضه شده جهت راه اندازی سریع بات خودتون.

۲. تشریح و توضیح نحوه کارکرد کدها به منظور سفارشی سازیش برای نیازهای شخصی.

بسیار خب! و اما پیش نیازها:

<div style="direction: rtl !important; margin: 2.0em 0;">
    <table class="table table-striped table-hover">
        <tr>
            <th style="text-align: right; width: 50%;">
                مدت زمان
            </th>
            <td style="text-align: right; width: 50%;">
                ۳۰ دقیقه
            </td>
        </tr>
        <tr>
            <th style="text-align: right; width: 50%;">
                سطح مطلب
            </th>
            <td style="text-align: right; width: 50%;">
                گروه سنی الف :smile:
            </td>
        </tr>
        <tr>
            <th style="text-align: right; width: 50%;">
                سخت افزار
            </th>
            <td style="text-align: right; width: 50%;">
                سرور فیزیکی یا مجازی، و یا دسترسی به فضای میزبانی وب با دسترسی به اینترنت آزاد
            </td>
        </tr>
        <tr>
            <th style="text-align: right; width: 50%;">
                دانش نرم افزاری
            </th>
            <td style="text-align: right; width: 50%;">
                نصب، پیکربندی و راه اندازی وب سرور (تنها برای سرور فیزیکی یا مجازی)
                <br />
                <br />
                اختیاری: آشنائی مقدماتی با یک زبان برنامه نویسی سمت سرور. مثلا PHP
            </td>
        </tr>
    </table>

<p style="text-align: center;">
    پیش نیازها
</p>
</div>

خب، هر چند من دکمه ای دارم به اسم C++ که تمامی کت و شلوارهام رو با اون ست می کنم :blush: و حتی [برنامه نویسی وب و بک اند رو هم با C++ انجام میدم](https://github.com/NuLL3rr0r/blog-subscription-service)، اما چون دنبال کردن مطلب برای مخاطبین خیلی سریع سخت می شه، با وجود این که تا حالا با PHP کد نزدم و ابدا تبحری درش ندارم، بات مورد نظرمون رو توی این مطلب با PHP طراحی و پیاده سازی می کنیم.

<!--more-->


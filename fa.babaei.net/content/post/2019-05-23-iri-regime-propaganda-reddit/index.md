+++
title = "چرا عرازشه و سایبری ها با پروپاگاندای هدایت شده، هم در داخل هم خارج از ایران، از براندازان جلوتر هستند؟"
slug = "iri-regime-propaganda-reddit"
date = 2019-05-23T22:10:01+02:00
tags = [ "Barandazan", "Censorship", "Iran", "Islamic Republic Of Iran", "Reddit", "Telegram", "Twitter" ]
+++

به دلیل ماهیت متفاوت آن، ردیت، شبکه اجتماعی مورد علاقه من می باشد که برخلاف اقبال عمومی در جهان، در ایران از آن استقبال گسترده ای صورت نگرفته است و به جز قشر خاص گیک ها عموم مردم از آن استفاده نمی کنند. اما Reddit چیست و چرا ماهیت آن با سایر شبکه های اجتماعی متفاوت است؟

 ردیت یک شبکه جمع آوری اخبار، رتبه بندی محتوای وب و محل بحث و گفتگو پیرامون موضوعات مختلف می باشد. به دلیل آزادی بیان تمام عیار و عدم سانسور محتوا، در میان کاربران اینترنت این شبکه اجتماعی لقب "خط مقدم اینترنت" را به خود اختصاص داده است. [فی الواقع](https://twitter.com/hashtag/%D9%81%DB%8C_%D8%A7%D9%84%D9%88%D8%A7%D9%82%D8%B9?src=hash) جز معدود موارد غیر اخلاقی مانند پورنوگرافی کودکان، تقریبا تشکیل انجمن و بحث و گفتگو پیرامون هر موضوع دیگری، مطابق قوانین غیر دست و پاگیر ردیت آزاد است. نکته دیگر استفاده، پاسخگوئی و ارتباط مستقیم سیاستمداران، روسای جمهور، نویسنده ها، هنرمندان، افراد مشهور و ... بر روی این پلتفرم در جلسات مشهور به AMA یا Ask Me Anything می باشد که ضریب نفوذ این شبکه اجتماعی و محبوبیت آن را به شدت بالا برده است.

<!--more-->

 اساس ردیت را ساب ردیت ها تشکیل می دهند که ردیت را به یک به اصطلاح Discussion Board پیرامون موضوعات خاص بدل می کنند. ساب یا سابردیت چیزی مانند تلفیق کانال ها و گروه های تلگرام است. مثلا علاقمندان به هنر در ساب ردیت https://reddit.com/r/Art دور هم جمع می شوند و یا علاقمندان به کتابخوانی در ساب https://reddit.com/r/books و ...

یکی از قابلیت های ردیت ترکیب کردن ساب ها می باشد مثلا می توانید در آدرس اینترنتی بعد از /r نام ساب ها را به هم بچسبانید. برای مثال اگر بخواهیم سه ساب ردیت Art, books, iran را با هم ترکیب کنیم به این شکل در می آید: https://reddot.com/r/Art+books+iran که با کمک کاراکتر + با هم ترکیب می شوند. یک ساب ویژه هم با نام all وجود دارد به آدرس https://reddit.com/r/all که پست های تاپ یا داغ ردیت را از تمام ساب هائی که توسط Moderator آن ساب (معادل ادمین) اجازه داده شده، لیست می کند. اما ردیت از کجا می داند که کدام پست ها داغ تر هستند؟ در ردیت می توان هر پست یا کامنت را اگر دوست داشتید یا موافق بودید Upvote (معادل فیو یا لایک) نمائید و یا آن را Downvote (معادل Unfav یا Dislike) نمائید. سپس کاربران می توانند با یکی از الگوریتم های داغ (Hot پیش فرض)، جدید (New)، بحث برانگیر (Controversial)، بهترین ها (Top) در یک بازه زمانی خاص یا تمامی زمان ها، و در نهایت رو به افزایش (Rising) پست ها را مرتب کنند.

نهایتا اشاره کنم که، ردیت رکورد ۵۴۲ میلیون بازدیدکننده ماهانه و ۲۳۴ میلیون کاربر فعال در ماه مارچ ۲۰۱۹ را به ثبت رسانده است. نکته قابل توجه تعداد کاربران آمریکایی این شبکه اجتماعی می باشد که سهم ۵۳.۹ درصد از تعداد کاربر فعال را به خود اختصاص داده اند. گمان می کنم عمده دلیل استقبال کم ایرانی ها از این شبکه اجتماعی، عدم پشتیبانی از زبان فارسی و متن راست به چپ می باشد. این مقدمه نسبتا طولانی برای درک اهمیت پروپاگاندای خارجی رژیم را لازم می دانستم. اما در زمانی دیگر، مطلب مفصلی راجع به ردیت، ماهیت و ویژگی های آن خواهم نوشت که از حوصله بحث فعلی خارج است.

بلامنازع بودن قدرت پروپاگاندای رژیم در داخل به دلیل دسترسی به منابع مالی نامحدود و رسانه های میلی داخلی بر کسی پوشیده نیست. کاربران توییتر با سایبری ها و عرازشه ای که از راه تولید محتوا در توییتر ارتزاق می کنند و یا پروژه اینستاگرامیزه کردن توئیتر هم غریبه نیستند. به شخصه، فعلا ایده خاصی برای مقابله با پدیده های فوق که تمرکزشان بر داخل است، ندارم. اما از آنجایی که علیرغم ۶ سال سابقه فعالیت در ردیت و عضویت در بیش از ۴۰۰ ساب ردیت، فعالیت خاصی از سوی رژیم در این شبکه اجتماعی مشاهده نکرده بودم، فضای ردیت را برای رساندن خواست واقعی و ندای آزادی خواهی ملت ایران به کاربران عادی اینترنت مساعد می دانستم. لذا، بر آن شدم تا [نتیجه طوفان توییتری دو شب پیش](https://www.reddit.com/r/The_Donald/comments/brpkqi/last_night_people_of_iran_asked_president_trump/) با [هشتگ #TrumpAbolishTheMullahs](https://twitter.com/hashtag/TrumpAbolishTheMullahs?src=hash) را در [یکی از ساب های طرفداران پر و پا قرص ترامپ با حدود ۷۵۰ هزار](https://www.reddit.com/r/The_Donald/) کاربر مطرح کنم. به خصوص با شناختی که از این ساب داشتم مطمئن بودم که بزودی در میان پست های برتر دیده خواهد شد.

پس از دقایقی با اشتباهی مهلک، تصمیم گرفتم تا علاوه بر ساب قبلی مطلب را  در [ساب ایران](https://reddit.com/r/iran) هم پست کنم. بنابراین در این ساب  [یک Crosspost به مطلب اصلی](https://www.reddit.com/r/iran/comments/brpox8/last_night_people_of_iran_asked_president_trump/) (مانند ریتوییت از یک ساب به ساب دیگر) ایجاد کردم. در کمال ناباوری پس از فقط ۳ دقیقه زمان اولین کامنت دریافتی در ساب ایران نتیجه را با ۵۰ درصد خلق مجاهدین، ۴۰ درصد بات و ۱۰ درصد کاربران واقعی، فیک و تقلب خواند! پس از دقایقی نگاهی به پست اصلی در ساب طرفداران ترامپ انداختم که متوجه شدم امتیاز پست به سرعت در حال کم شدن است (ردیت به ازای هر Upvote یک امتیاز مثبت و در ازای Downvote یک امتیاز منفی محاسبه می کند که همین امتیاز در پروفایل پست کننده به شکل کارما لحاظ می شود). باورش بسیار سخت بود. بنابراین، با یکی از دوستان جهت بررسی لحظه ای، امتیازات پست را زیر نظر گرفتیم که پی بردیم پس از گرفتن چند Upvote سریعا تعداد بیشتری Downvote توسط پست دریافت می شد. در ساب ایران هم  که امتیاز بر روی صفر قفل شد. در این بین سر و کله کامنت های با تم عرزشی  هم پیدا شد. تا به امروز باورش برایم سخت بود. که ناگهان امروز در حین  استفاده از ردیت پروفایلم قفل شد و ردیت از من خواست که ایمیلم را تایید کنم!

{{< figure src="/blog/iri-regime-propaganda-reddit/reddit-email-confirmation.png" alt="پیام تایید ایمیل توسط ردیت" caption="پیام تایید ایمیل توسط ردیت" >}}

اتفاقی که هیچ وقت ظرف ۶ سال گذشته نیافتاده بود! با کمی تحقیق متوجه شدم این اتفاق زمانی می افتد که تعداد زیادی کاربر شما را ریپورت کنند. عرف ردیت بر این است که کاربری که با نظر شما مخالف است به جای کلیک بر روی دکمه Upvote مخالفتش را با Downvote کردن ابراز می کند مگر  آن که برخلاف قوانین ردیت مزاحمت و اذیت و آزار برای کاربران فراهم کنید که با ریپورت مواجه می شوید.

راستش را بخواهید امروز پس از این اتفاق با خودم فکر می کردم با وجود برخورداری از ۱۶ نهاد امنیتی و سرکوب، منابع مالی بی پایان، اتاق فکر و پروپاگاندای اختاپوس هزار پای جمهوری اسلامی، ما برندازان تنها با انگیزه شخصی نه تنها به نبرد علیه سایبری ها و عرازشه ای که از سوی رژیم تغذیه مالی می شوند ادامه داده ایم بلکه ضربات مهلکی بر وجه و پیکره رژیم وارد نموده ایم. هنوز وسعت فعالیت رژیم در ردیت را بررسی نکرده ام؛ اما، برای لحظه ای شناخت شخصی از ردیت و آمار و ارقام کاربرانی که در بالا ارائه نمودم را اگر کنار بگذاریم، با حضور و عکس العملی که سایبری ها به پستم در ردیت نشان دادند، نه تنها شک ندارم، بلکه بر من مسجل شد که ردیت جبهه بسیار مهمی است که نباید خالی از برانداز بماند.

با برخی دوستان بحثی در جریان است مبنی بر کشاندن فعالیت از توییتر به داخل جامعه که قطعا نقش بسیار مهمی در مقابله با رژیم بازی خواهد کرد. اما باور دارم همزمان، جهت معطوف نمودن توجه و وجدان عمومی جهانیان به وضعیت اسفبار داخل ایران بایستی علاوه بر فعالیت هدفمند در توییتر هر چه سریعتر فعالیت سیستماتیک در ردیت را آغاز کنیم. هر چند این امر مستلزم دانستن زبان انگلیسی می باشد. راه حل من داشتن تیم تولید محتوای متشکل از کاربران مسلط به انگلیسی و سایر کاربران توییتر جهت Upvote کردن پست های تولید شده توسط تیم محتوا می باشد. با توجه به عدد ۷۴۰۰۰ برای [#TrumpAbolishTheMullahs](https://twitter.com/hashtag/TrumpAbolishTheMullahs?src=hash) در کمتر از ۸ ساعت، اگر پستی در ساب خود ظرف ۲۴ ساعت به لیست پست های برتر برسد، در ساب [all](https://reddit.com/r/all) برای تمامی کاربران ردیت قابل مشاهده خواهد بود. برای مثال، در ساب طرفداران ترامپ در لحظه فعلی پست برتر ۲۴ ساعت گذشته،۸۵۰۰ امتیاز کسب کرده است که برای ما عدد قابل دسترسی است.

نظر شما چیست؟ [لطفا پیشنهادات خود را به اشتراک بگذارید](https://twitter.com/mamadou_babaei/status/1131631103025004544).

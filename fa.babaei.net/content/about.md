+++
title = "درباره من"
+++

اولین مواجهه من با بازی‌های کامپیوتری در اواخر دهه ۶۰ و دوران پیش از دبستان طی بازدیدی از منزل عمه‌ام اتفاق افتاد. با دیدن آیکن های متحرک روی صفحه تمام آن روز را محو تماشای آن‌ها شدم. بعدها، متوجه شدم که نام آن بازی River Raid و نام کنسول ۸ بیتی که آن را اجرا می‌نمود آتاری ۲۶۰۰ می باشد. تابستان سال بعد، زمانی که والدینم اولین کنسول بازی مرا خریداری نمودند، شور و اشتیاق تمام عمرم را پیدا نمودم: ساخت بازهای کامپیوتری.

اگر چه صنعت بازی سازی در کشور ما ایران هنوز در حال ساخت است، من فعالیت خود را در این زمینه همزمان با دیگر گروه های بازیساز ایرانی که به نام نسل اول بازیسازان در ایران شناخته می‌شوند آغاز نمودم. اولین آشنائی من با تکنولوژی های توسعه بازی برمیگردد به اواخر دهه ۷۰ زمانی که کتاب “PC Intern: System Programming: The Encyclopedia of DOS Programming Know-how” را خریداری نمودم. با استفاده از آن نحوه ساخت و حرکت دادن اشیاء و شخصیت‌های دو بعدی را در گرافیک ۳۲۰x۲۰۰ به همراه ۲۵۶ رنگ آموختم. به عنوان یک بازی ساز، اولین حضور من در صنعت توسعه بازی‌های کامپیوتری در اوایل سال ۲۰۰۰ زمانیکه نرم‌افزار Macromedia Flash 5 و نحوه برنامه نویسی آن را آموختم اتفاق افتاد. در ادامه با برنامه نویسی چند پروژه سرگرمی و آزمایشی، نحوه برنامه نویسی Managed DirectX، XNA و در نهایت OGRE3D را به خودم آموختم.

در نهایت حرفه بازی سازی را با پیوستن به یکی از استودیوهای توسعه بازی خلاق و شناخته شده این صنعت در ایران، به نام شرکت رسانا افزار شریف (RAS Games) به شکل حرفه‌ای آغاز نمودم. در آن زمان این استودیو تولید و عرضه بازی هائی مانند __عصر پهلوانان ۱__ و __سیاره میترا__ (عرضه شده بر روی Xbox Live) را در کارنامه خود داشت. خوشبختانه برای مدت سه سال، من این شانس را داشتم تا جزئی از تیم توسعه بازی‌های __قلب سیمرغ__ و __عصر پهلوانان ۲ (تراتئون)__ باشم. این بازی‌ها به ترتیب در سبک های سکوبازی (Platformer) و نقش آفرینی (Role-playing یا RPG) مبتنی بر تکنولوژی آنریل (Unreal Development Kit یا UDK) عرضه شده اند. تجربه حضور و کار در شرکت رسانا افزار نقش مهمی را در آماده سازی و تبدیل من به یک برنامه نویس حرفه‌ای در عرصه تولید و توسعه بازی‌های کامپیوتری ایفا نمود. پس از به دست آوردن مجموعه گسترده ای از مهارت ها و دانش مرتبط با ساخت بازی‌های کامپیوتری در مدت یک دهه حضور حرفه‌ای در صنعت بازی‌های کامپیوتری - شامل تسلط بر زبان برنامه نویسی C++، موتورهای بازی سازی سه بعدی و دو بعدی مانند Unreal Engine 4 و Cocos2d-x – به عنوان یک بازی ساز حرفه ای و به عنوان یک یادگیرنده مادام العمر، در ادامه مسیر و برای سال‌های متمادی، قصد ساخت بازی‌های متعدد به شکل انفرادی یا به همراه تیم ها و استودیو های حرفه ای را دارم.

با توجه به شور و هیجانی که از دنبال نمودن حرفه خود در صنعت توسعه بازی‌های کامپیوتری سراغ دارم، در حال حاضر به عنوان برنامه نویس ارشد و لید فنی مشغول کار بر روی یک بازی سبک تیراندازی اول شخص (first-person shooter یا FPS) با نام رمز __صدای نسل ها__ با استفاده از C++ و موتور بازی سازی آنریل ۴ (Unreal Engine 4)، برای پلتفرم های ویندوز و استیم (Steam) می باشم. توسعه‌دهنده این بازی شرکت [آتی تل](http://atitel.com/) می باشد.

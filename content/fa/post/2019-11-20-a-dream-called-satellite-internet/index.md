+++
title = "رویایی به نام اینترنت ماهواره‌ای"
slug = "a-dream-called-satellite-internet"
date = 2019-11-20T14:15:52+02:00
tags = [ "Barandazan", "Cybersecurity", "Free Internet For Iran", "Iran", "Iran Protests", "Islamic Republic Of Iran", "Security", "Social Media", "Twitter" ]
+++

{{< youtube n53zBGFhZ7Q >}}

بنابر آخرین اظهارات رسمی نهادها و مقامات جمهوری نکبت‌بار اسلامی به نظر می‌رسد که نه تنها وضعیت اینترنت در ایران به شکل فعلی آن ادامه خواهد داشت، بلکه به طرز غیرقابل‌باوری بزودی مدل دسترسی به اینترنت به سبک کره‌شمالی در ایران پیاده سازی و اجرا خواهد شد. تحلیل‌ها حاکی از آن است که نه تنها دسترسی عموم مردم به اینترنت خارج از ایران قطع خواهد شد، بلکه به غیر از ارگان‌ها و نهادهای دولتی و شرکت‌های خاص دسترسی کسب‌وکارهای خصوصی نیز محدود و یا کاملا قطع خواهد شد.

از طرف دیگر، بدانید و آگاه باشید که برخلاف تصور عمومی شکستن حصر اینترنتی ایران به شکل گسترده توسط تکنولوژی اینترنت ماهواره‌ای برای دول غربی بخصوص آمریکا اگر امکان‌پذیر نباشد، توجیه‌پذیر نخواهد بود. 😲

مگر مقام آمریکایی نگفت: آمریکا می‌تواند اینترنت ماهواره‌ای در اختیار مردم ایران قرار دهد؟ 🤔

<!--more-->

بله چنین چیزی مطرح شد!

راستش را بخواهید قصد داشتم این مطلب را شب گذشته بنویسم، اما از‌ آنجایی که در خلال ترند شدن [#Internet4Iran](https://twitter.com/hashtag/Internet4Iran?src=hash) بود و از طرفی تعدادی از کاربران پتیشنی با "عنوان اینترنت ماهواره ای رایگان برای مبارزان آزادی ایران" راه انداخته بودند تصمیم بر انتشار با تاخیر این مطلب شد.

پاسخ من این است: فلان مقام آمریکایی ممکن است بنا به هر دلیلی یک [#بلوف_سیاسی](https://twitter.com/hashtag/بلوف_سیاسی?src=hash) زده باشد. از طرف دیگر ممکن است مانند عموم مردم یک آدم فنی نباشد و به جزئیات این تکنولوژی و محدودیت‌های آن آشنایی نداشته باشد. شاید حتی شاهد یک دموی نظامی بوده و چیزی از محدودیت‌های آن نشنیده باشد!

اجازه دهید پیش از پرداختن به ادامه مطلب با یکی از شرکت‌های سازنده تجهیزات اینترنت ماهواره‌ای و سرویس‌های اینترنت ماهواره‌ایش آشنا شویم. ویدیوی آغازین مطلب درباره یکی از [کوچکترین تجهیزات اینترنت ماهواره‌ای به نام Explorer 510 BGAN Terminal محصول شرکت Cobham۰ می‌باشد](https://www.groundcontrol.com/BGAN_Explorer_510.htm) که برای دسترسی به اینترنت ماهواره‌ای بدان یا دستگاهی مشابه نیاز خواهید داشت.

این دستگاه در واقع یک دیش‌ ماهواره به همراه یک ال‌ان‌بی توکار می‌باشد که در داخل یک محفظه قرار گرفته است.

براساس مشخصات فنی دستگاه، سرعت دریافت اطلاعات حداکثر ۴۶۴۰ کیلوبیت یا به عبارتی ۵۸ کیلوبایت و سرعت ارسال دستگاه حداکثر ۴۴۸ کیلوبیت یا ۵۶ کیلوبایت خواهد بود.

{{< figure src="/blog/a-dream-called-satellite-internet/explorer-510-bgan-satellite-terminal-specs.png" alt="مشخصات Explorer 510 BGAN Satellite Terminal" title="مشخصات Explorer 510 BGAN Satellite Terminal" >}}

قیمت دستگاه در ارزانترین حالت ممکن (با خرید به همراه سرویس از این شرکت) 2,145 دلار خواهد بود که برای مصرف کننده ایرانی بدون واسطه با احتساب دلار ۱۲,۰۰۰ تومانی در ارزانترین حالت ممکنه ۲۶ میلیون تومان و برای خرید بدون بسته اینترنتی حدودا ۲۹ میلیون تومان خواهد بود.

{{< figure src="/blog/a-dream-called-satellite-internet/explorer-510-bgan-satellite-terminal-price.png" alt="قیمت Explorer 510 BGAN Satellite Terminal" title="قیمت Explorer 510 BGAN Satellite Terminal" >}}

اگر از قیمت سرسام‌آور آن برآشفته شده‌اید بایستی عرض کنم که این قسمت خوب ماجراست. این شرکت برای بسته ۱۰۰ مگابایتی اینترنت ماهواره‌ای مبلغ 525 دلار یا به عبارتی ۶ میلیون و ۳۰۰ هزار تومان دریافت می‌نماید! اگر به سراغ بسته ۱.۲ گیگابایتی آن بروید بایستی 5,639 دلار یا به عبارتی حدودا ۶۸ میلیون تومان نا قابل برای کمی بیش‌تر از یک گیگابایت داده پرداخت نمایید!

{{< figure src="/blog/a-dream-called-satellite-internet/satellite-internet-100mb-price.png" alt="قیمت ۱۰۰ مگابایت اینترنت ماهواره‌ای" title="قیمت ۱۰۰ مگابایت اینترنت ماهواره‌ای" >}}

{{< figure src="/blog/a-dream-called-satellite-internet/satellite-internet-1200mb-price.png" alt="قیمت ۱۲۰۰ مگابایت اینترنت ماهواره‌ای" title="قیمت ۱۲۰۰ مگابایت اینترنت ماهواره‌ای" >}}

اما چرا این تکنولوژی آنقدر گران است؟

من فکر می‌کنم اصلی‌ترین دلیل تجاری‌سازی لاکپشتی و عدم اقبال عمومی به آن این می‌باشد که در حال حاضر تکنولوژی‌های بسیار ارزان‌ و مقرون به صرفه‌تری جهت دسترسی به اینترنت با صدها و یا هزاران برابر سرعت (گیگابیت و حتی ترابیت بر ثانیه) بدون هیچ محدودیتی در دسترس عموم می‌باشد که توسعه نیافتگی چنین تکنولوژی را توجیه‌پذیر می‌نماید.

از سوی دیگر می‌دانیم که برای مثال تکنولوژی GPS یک تکنولوژی و ابداع نظامی در دهه ۷۰ می‌باشد که در اویل ۲۰۰۰ با ۳ دهه تاخیر به شکل عمومی و با ۱۵ متر خطای تعمدی (خطای واقعی آن ۲ سانتی‌متر می‌باشد) در دسترس عموم قرار گرفت.

حتی اگر بپذیریم تکنولوژی اینترنت ماهواره‌ای بسیار سریعتری توسط صنایع نظامی آمریکا ابداع شده باشد چرا آمریکا باید این تکنولوژی را بجای عرضه عمومی، انحصارا در اختیار مردم ایران بگذارد؟ مگر تا حالا این امر را برای مردم کره‌شمالی محقق نموده است؟

فراموش نکنید که بایستی دستگاه‌های گیرنده فوق‌سری تکنولوژیک را برای تمام مردم به ایران بفرستد که با احتمال بالایی هر لحظه امکان کشف آن‌ها توسط نهادهای امنیتی و اطلاعاتی وجود خواهد داشت!

از تمامی این مسایل که بگذریم، براساس قوانین و ضوابط فعلی جمهوری ننگین اسلامی این نوع بر‌قراری ارتباط اینترنتی نیازمند تهیه مجوز می‌باشد در غیر اینصورت با اتهام جاسوسی مواجه خواهید شد که همگی می‌دانیم در جمهوری نکبت‌بار اسلامی تبعاتی چون حکم غیرانسانی اعدام را در پی خواهد داشت.

تمامی این‌ها به کنار اگر بخواهیم راجع به محدودیت‌های این تکنولوژی و یا راهکارهای جایگزین غیرممکن مانند اینترنت بالونی و ... صحبت کنیم تعداد توییت‌های این #رشتو به یقین از ۱۰۰۰ توییت عبور خواهد نمود.

پس تکلیف چیست؟ آیا از مقامات و نهادهای مربوطه خواستار اینترنت آزاد برای مردم ایران [#Internet4Iran](https://twitter.com/hashtag/Internet4Iran?src=hash) نشویم؟ آیا پتیشن‌ها را امضا ننماییم؟

خب، راستش را بخواهید پاسخ به این سوالات بسیار دشوار است. در واقع هدف این [#رشته_توییت](https://twitter.com/hashtag/رشته_توییت?src=hash) پرداختن به موضوعی غیر از محدودیت‌های فوق‌الذکر است.

اولین هدف شفاف سازی افسانه‌ها و اغراق‌های خواسته و ناخواسته در مورد این تکنولوژی است و دوم آنکه بزعم من هر چقدر هم در توییت‌ها به اینترنت ماهواره‌ای بپردازید یا آنرا در پتیشن‌ها مطرح نموده و امضا نمایید، بدلایل اگر بی‌تاثیر نباشد، فوق چندان موثر نخواهد بود. البته معتقدم حتی اگر اپسیلونی امید برای شکستن حصر اینترنت ایران از این طریق وجود داشته باشد، هیچ‌کس را نباید از پیگیری آن منصرف نمود.

در واقع خلاصه کلام اینکه تمامی انرژی خود را بر روی آن شرط‌بندی ننمایید. بلکه، همزمان با درخواست اینترنت ماهواره‌ای بدنبال مطرح نمودن راهکارهای جایگزین باشید!

به عنوان مثال، از یک سو در کشور قانونمندی مانند آلمان که مقامات موظف به پاسخگویی به نامه‌ها و درخواست‌های شهروندان می‌باشند یک فرد ممکن است توانایی تغییر، و حتی لغو و نصب قوانین موجود را داشته باشد. از سوی دیگر به جهت آنکه سفارت یک کشور خاک یک کشور تلقی می‌شود، جمهوری ننگین اسلامی توانایی مداخله در امور سفارت‌های کشورهای اروپایی در تهران را نخواهد داشت.


به عنوان یک راهکار، با پیگیری از طریق نامه فیزیکی، پتیشن، توییت و .... شاید بتوان از این کشورها خواست تا از طریق سفارت‌های خود، اینترنت آزاد را به شیوه‌ LTE یا 4G که از طریق دستگاه‌های مرسوم و یا موبایل‌ قابل دسترس می‌باشد را حداقل در شهر تهران پخش نمایند.

بله، بنا به دلایلی که همگی می‌دانیم شاید دست‌نیافتی به نظر می‌رسد. اما، بزعم من اگر شانس آن بیشتر از دست یافتن به اینترنت ماهواره‌ای نباشد، کمتر از آن نیست.

نظر شما چیست؟ آیا راهکار دیگری دارید؟

+++
title = "مطالعه چینی نشان می دهد که کروناویروس می تواند دو برابر مسافت رسمی (مسافت ایمن) سفر کند و 30 دقیقه در هوا بماند"
slug = "coronavirus-can-travel-twice-far-official-safe-distance-and-stay"
date = 2020-03-10T12:25:00+01:00
tags = [ "Barandazan", "Barandazstorm", "Big Data", "Coronavirus", "COVID19", "Iran", "Islamic Republic Of Iran", "Social Media", "Twitter", "Twitterstorm" ]
toc = false
+++

{{< figure src="/blog/coronavirus-can-travel-twice-far-official-safe-distance-and-stay/how-covid19-spread-through-bus.webp" alt="نحوه پخش شدن کروناویروس در یک اتوبوس" title="نحوه پخش شدن کروناویروس در یک اتوبوس" >}}

یک تحقیق چینی نشان می دهد که #کروناویروس می تواند دو برابر مسافتی که قبلا عنوان شده را طی نماید و 30 دقیقه در هوا معلق بماند. همچنین این ویروس قادر است بر روی برخی از سطوح تا یک هفته زنده باقی بماند!

در این مطلب قصد دارم به برخی از حقایق کشف شده توسط این تحقیق بپردازم:

۱) مسئولان به مردم توصیه می کنند که ۱ تا ۲ متر از هم فاصله بگیرند، اما محققان دریافتند که در یک مورد واقعی، مسافر یک اتوبوس، مسافران دیگر در فاصله ۴.۵ متری خود را آلوده کرده است (تصویر بالا؛ فرد ناقل قرمز؛ افراد نارنجی افرادی که توسط فرد قرمز آلوده شده‌اند؛ فرد آبی؛ فرد آلوده شده بدون بروز علایم؛ فرد صورتی آلوده شده که ۳۰ دقیقه پس از پیاده شدن ناقل اولیه یا همان فرد قرمز سوار اتوبوس شده است)!

۲) جالب اینجاست بدلیل نحوه کارکرد سیستم تهویه و انتقال ویروس از طریق هوا، افراد کنار دست ناقل اولیه آلوده نشده‌اند!

۳) هر کسی که در طول این سفر ماسک بر روی صورت داشته است آلوده نشده است!

۴) اگر برای مثال فردی عطسه کند و ذرات مرطوب عطسه بر روی سطوحی مانند شیشه، پلاستیک، فلزات و ... باقی بماند بسته به شرایط دمایی (مثلا ۳۷ درجه)، این ویروس تا ۲/۳ روز زنده می‌ماند و ممکن است شما آن سطح را لمس و سپس صورت خود را لمس کنید و آلوده شوید.

۵) پس محققان توصیه میکنند در زمان استفاده از وسیله نقلیه عمومی حتما ماسک استفاده کنید و لمس نمودن سطوح را به حداقل برسانید. همچنین پیش از دست زدن بصورت خود حتما دستان خود را شتشو نمایید.

۶) این ویروس می‌تواند در مدفوع یا سایر مایعات خارج شده از بدن انسان تا ۵ روز زنده بماند!

۷) حتی اگر ناقل اولیه از وسیله عمومی مانند اتوبوس خارج شود، این ویروس می‌تواند تا ۳۰ دقیقه در هوا معلق بماند، پس مسافران بعدی که بدون ماسک سوار میشوند کماکان در معرض آلوده شدن می‌باشند!

۸) این مسافر پس از پیاده شدن از اتوبوس، سوار مینی‌بوس دیگری شده و ۲ فرد دیگر را نیز آلوده نموده است.

۹) محققین بازهم تاکید میکنند در هر دو وسیله نقلیه کسانی که ماسک داشته‌اند، هیچ‌یک آلوده نشده‌اند! بنابر این در تاکسی، اتوبوس، هواپیما باید همیشه ماسک بر روی صورت داشته باشید!

۱۰) آنها گفته‌اند لازم است که فضای داخلی وسایل نقلیه حداقل یکی دو بار در روز پس از رسیدن به ترمینال‌ها تمیز و ضدعفونی شود که به میزان زیادی از انتقال آلودگی و بیماری جلوگیری مینماید.

۱۱) این تحقیق هنوز سوالات زیادی را بدون پاسخ گذاشته است، نظیر اینکه چرا علیرغم آنکه فردی که در کنار فرد ناقل نشسته است علیرغم بیشترین مواجه با ویروس آلوده نشده‌اند!

<!--more-->

منبع: [South China Morning Post](https://www.scmp.com/news/china/science/article/3074351/coronavirus-can-travel-twice-far-official-safe-distance-and-stay)

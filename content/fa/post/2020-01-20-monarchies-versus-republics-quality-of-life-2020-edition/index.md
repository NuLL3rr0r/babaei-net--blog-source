+++
title = "کیفیت زندگی در پادشاهی‌های مشروطه در مقایسه با جمهوری‌ها - نسخه ۲۰۲۰"
slug = "monarchies-versus-republics-quality-of-life-2020-edition"
date = 2020-01-20T18:11:00+01:00
tags = [ "Constitutional Monarchy", "Iran", "Islamic Republic of Iran", "Mohammad Reza Shah", "Monarchy", "Pahlavi", "Prosperity Index", "Republics", "Reza Shah", "Shah", "Shah of Iran" ]
+++

{{< figure src="/blog/monarchies-versus-republics-quality-of-life-2020-edition/monarchism-versus-republicanism.webp" alt="Monarchism vs Republicanism" >}}

دو سال پیش مطلبی در وبلاگم نوشته بودم تحت عنوان [کیفیت زندگی در پادشاهی‌های مشروطه در مقایسه با جمهوری‌ها](/blog/monarchies-versus-republics-quality-of-life/)؛ هر چند که معتقد هستم صرفا نوع حکومت به تنهایی تعیین‌کننده سطح رفاه یا میزان آزادی و دموکراسی شهروندان یک کشور نمی‌باشد، اما بیایید در نسخه بروزرسانی‌ شده این مطلب حقایق جالبی را در مورد حکومت‌های پادشاهی در مقابل حکومت‌های از نوع جمهوری مورد بررسی قرار دهیم.

<!--more-->

در حال حاضر [ژاپن، ۱۲ کشور اروپائی، و چندین کشور دیگر، از حکومتی از نوع پادشاهی مشروطه یا Monarchy برخوردارند](https://web.archive.org/save/https://www.infoplease.com/world/political-statistics/kingdoms-and-monarchs-world). نگاهی به نقشه درآمد سالانه در جهان در سال ۲۰۱۵ رابطه عجیب و در عین‌حال جالبی را مابین سرانه تولید ناخالص داخلی و حکومت های از نوع پادشاهی نمایان می‌سازد.

{{< figure src="/blog/monarchies-versus-republics-quality-of-life-2020-edition/monarchies-map.webp" alt="نقشه درآمد سالانه در جهان در سال ۲۰۱۵" caption="نقشه درآمد سالانه در جهان در سال ۲۰۱۵" >}}

فی الواقع به نظر می‌رسد که بنا به هر دلیلی، نه تنها این نوع از حکومت‌ها برای شهروندان‌شان بیشترین سرانه تولید ناخالص داخلی را به ارمغان می‌آورند، بلکه کمتر مستعد جنگ و درگیری داخلی هستند. علاوه بر آن، نسبت به جمهوری‌ها مکان های بهتری برای زندگی هستند. جالب‌تر اینکه بر اساس [شاخص سعادت موسسه Legatum Institute](https://www.prosperity.com/rankings) که کشورها را با بررسی ۱۲ پارامتر شامل ۱) ایمنی و امنیت ۲) آزادی شخصی ۳) حکومت ۴) سرمایه اجتماعی ۵) محیط سرمایه‌گذاری ۶) وضعیت شرکت‌های تجاری ۷) دسترسی به بازار و زیرساخت‌ها ۸) کیفیت اقتصادی ۹) شرایط زندگی ۱۰) سلامتی ۱۱) تحصیلات ۱۲) محیط طبیعی، رتبه‌بندی می‌نماید، در سال ۲۰۱۵ از ۱۰ کشور صدر این جدول ۷ مورد پادشاهی مشروطه بوده‌اند (نروژ ۱، دانمارک ۳، نیوزیلند ۴، سوئد ۵، کانادا ۶، استرالیا ۷، هلند ۸)، در حالیکه ۱ مورد فدرالی (سوئیس ۲) و ۲ مورد جمهوری (فنلاند ۹، ایرلند ۱۰) بوده‌اند:

{{< figure src="/blog/monarchies-versus-republics-quality-of-life-2020-edition/legatum-prosperity-index-top-ten-2015.webp" alt="۱۰ کشور صدر شاخص سعادت Legatum Institute در سال ۲۰۱۵" caption="۱۰ کشور صدر شاخص سعادت Legatum Institute در سال ۲۰۱۵" >}}

اطلاعات این شاخص برای سال ۲۰۱۸، همچنان ۷ پادشاهی مشروطه نروژ (۱)، نیوزیلند (۲)، دانمارک (۵)، سوئد (۶)، انگلستان (۷)، کانادا (۸)، و هلند (۹)، را در میان ۱۰ کشور صدر شاخص قرار می‌دهد. علاوه بر این ها در میان ۲۵ کشور صدر این جدول، نام پادشاهی‌های مشروطه لوکزامبورگ (۱۲)، استرالیا (۱۳)، بلژیک (۱۶)، ژاپن (۲۳) و در نهایت پادشاهی پارلمانی اسپانیا (۲۵) دیده می‌شود:

{{< figure src="/blog/monarchies-versus-republics-quality-of-life-2020-edition/legatum-prosperity-index-top-twenty-five-2018.webp" alt="۲۵ کشور صدر شاخص سعادت Legatum Institute در سال ۲۰۱۸" caption="۲۵ کشور صدر شاخص سعادت Legatum Institute در سال ۲۰۱۸" >}}

نگاه دیگری به آخرین اطلاعات این شاخص برای سال ۲۰۱۹، همچنان ۶ پادشاهی مشروطه دانمارک (۱)، نروژ (۲)، سوئد (۴)، هلند (۶)، نیوزیلند (۷)، لوکزامبورگ (۹)، را در میان ۱۰ کشور صدر شاخص قرار می‌دهد. علاوه بر این ها در میان ۲۵ کشور صدر این جدول، نام پادشاهی‌های مشروطه انگلستان (۱۱)، استرالیا (۱۷)، ژاپن (۱۹)، بلژیک (۲۲)، و در نهایت، پادشاهی پارلمانی اسپانیا (۲۵) به چشم می‌خورد. در میان ۱۰ رده برتر، به غیر از کشورهای از نوع پادشاهی، نام‌های سوئیس (فدرال، ۳)، فنلاند (جمهوری، ۵)، آلمان (فدرال، ۸)، ایسلند (جمهوری، ۱۰) حضور دارند:

{{< figure src="/blog/monarchies-versus-republics-quality-of-life-2020-edition/legatum-prosperity-index-top-twenty-five-2019.webp" alt="۲۵ کشور صدر شاخص سعادت Legatum Institute در سال ۲۰۱۹" caption="۲۵ کشور صدر شاخص سعادت Legatum Institute در سال ۲۰۱۹" >}}

لازم بذکر است که جمهوری اسلامی ایران نیز در این جدول در میان ۱۶۷ کشور در رتبه ۱۱۹ قرار گرفته است:

{{< figure src="/blog/monarchies-versus-republics-quality-of-life-2020-edition/legatum-prosperity-index-iran.webp" alt="ایران در رتبه ۱۱۹ در میان ۱۶۷ کشور - شاخص سعادت Legatum Institute در سال ۲۰۱۹" caption="ایران در رتبه ۱۱۹ در میان ۱۶۷ کشور - شاخص سعادت Legatum Institute در سال ۲۰۱۹" >}}

جمله‌ای بسیار مشهور راجع به نگهداری سیستم های کامپیوتری در مهندسی نرم افزار با این مضون وجود دارد که:

<div style="direction: ltr !important;">
<blockquote>
If it ain't broke, don't fix it!
</blockquote>
</div>

<div style="direction: rtl !important;">
<blockquote>
تا چیزی خراب نشده است آن را درست نکنید!
</blockquote>
</div>

دلایل متعددی وجود دارد که چرا پادشاهی‌های مشروطه، درآمد سرانه بالاتری را برای شهروندان خود به ارمغان می‌آورند و یا کمتر مستعد جنگ داخلی بوده و به نسبت جمهوری‌ها جاهای بهتری برای زندگی هستند؛ از جمله اینکه، بدلیل پایداری و ثباتی که در طول سالیان گذشته تجربه نموده‌اند از رونق و ثبات دائمی در زمینه‌های متعدد نظیر اقتصاد بهره‌مند بوده‌اند (انقلاب‌ها و تبدیل شدن به جمهوری همیشه بهای سنگینی برای ساکنان یک کشور به همراه داشته است).

علاوه بر این‌ها، برخلاف تصور عمومی و چیزی که به ما آموخته شده، تحقیق جامعی توسط پرفسور [Mauro Guillen](https://web.archive.org/save/https://knowledge.wharton.upenn.edu/faculty/guillen/) در [دانشگاه Wharton](https://www.wharton.upenn.edu/)، تحت عنوان [وحدت نمادین، استمرار دودمانی، قدرت متقابل: سلطنت‌ها، جمهوری‌ها و اقتصاد](https://web.archive.org/web/20180711064344/https://academic.oup.com/sf/advance-article-abstract/doi/10.1093/sf/soy037/4992685?redirectedFrom=fulltext)، با مطالعه داده‌های مربوط به ۱۳۷ کشور نشان می‌دهد که در ۱۱۰ سال گذشته (۱۹۰۰ تا ۲۰۱۰) پادشاهی‌های مشروطه در حمایت از حقوق و اموال مشاغل و افراد از سابقه بهتری نسبت به جمهوری‌ها برخوردار بوده‌ و بسیار موفق‌تر عمل نموده‌اند.

بدلیل مختصر نگه‌داشتن مطلب بررسی دقیق‌ و عمیق‌تر سایر نقاط قوت و ضعف پادشاهی‌های مشروطه در مقابل جمهوری‌ها را به مطلب دیگری موکول خواهم نمود، اما تجربه شخصی زندگی در یک پادشاهی مشروطه، عمیقا باعث تغییر دیدگاه شخصی من و ترجیح پادشاهی پارلمانی بر حکومتی از نوع جمهوری شده است، چرا که این تجربه شخصی برخلاف چیزهایی است که تا بحال به ما آموخته ‌می‌شده است.

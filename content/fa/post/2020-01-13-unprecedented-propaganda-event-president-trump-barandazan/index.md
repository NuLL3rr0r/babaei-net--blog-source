+++
title = "اتفاقی کم نظیر در زمینه تبلیغات سیاسی توسط پرزیدنت ترامپ و براندازان ایرانی"
slug = "unprecedented-propaganda-event-president-trump-barandazan"
date = 2020-01-13T17:45:00+01:00
tags = [ "Barandazan", "Iran", "Iran Protests", "Islam", "Islamic Republic of Iran", "Left", "Left Wing", "Left Wing Politics", "Leftist", "President Trump", "Propaganda", "Rightt", "Right Wing", "Right Wing Politics", "Trump" ]
+++

{{< figure src="/blog/unprecedented-propaganda-event-president-trump-barandazan/nancypelosifakenews-mohmd-mozafari.webp" alt="توییت با هشتگ #NancyPelosiFakeNews توسط کاربر Mohammad Mozafari - ریتوییت شده توسط پرزیدنت ترامپ" caption="توییت با هشتگ #NancyPelosiFakeNews توسط کاربر Mohammad Mozafari - ریتوییت شده توسط پرزیدنت ترامپ" >}}

اینکه مدتی است پرزیدنت ترامپ شروع به توییت نمودن در حمایت از مردم ایران با محتوای فارسی نموده و پس از آن برای اولین بار از تاریخ راه‌اندازی توییتر، به شکل بی‌سابقه‌ای رئیس‌جمهور آمریکا ۷ توییت‌ کاربران شناس و ناشناس ایرانی‌ با هشتگ [#NancyPelosiFakenews](https://twitter.com/hashtag/NancyPelosiFakenews?src=hash) را [#ریتوییت](https://twitter.com/hashtag/ریتوییت?src=hash) می‌نماید، نه تنها نویدبخش اتفاقات و خبرهای بسیاری خوبی برای ایرانیان است، بلکه یک اتفاق کم‌نظیر و نقطه عطفی در زمینه تبلیغات سیاسی یا پروپاگاندا محسوب می‌شود.

اما چرا بزعم من، این اتفاق یک نقطه عطف در زمینه پروپاگاندا محسوب می‌شود؟

<!--more-->

{{< figure src="/blog/unprecedented-propaganda-event-president-trump-barandazan/nancypelosifakenews-faridmedia.webp" alt="توییت با هشتگ #NancyPelosiFakeNews توسط کاربر Farid Khalifi - ریتوییت شده توسط پرزیدنت ترامپ" caption="توییت با هشتگ #NancyPelosiFakeNews توسط کاربر Farid Khalifi - ریتوییت شده توسط پرزیدنت ترامپ" >}}

یکی از انتقاداتی که همیشه به دولت ترامپ وارد بوده این است که دولت وی در زمینه تبلیغات سیاسی و پروپاگاندا همیشه ضعیف عمل نموده است. البته اگر از اهالی سیاست بپرسید، آن‌ها به شما خواهند گفت که در واقع این معضل، مشکل تمامی گروه‌ها و احزاب راست‌گرا محسوب می‌شود.

{{< figure src="/blog/unprecedented-propaganda-event-president-trump-barandazan/nancypelosifakenews-saiedey.webp" alt="توییت با هشتگ #NancyPelosiFakeNews توسط کاربر Saied - ریتوییت شده توسط پرزیدنت ترامپ" caption="توییت با هشتگ #NancyPelosiFakeNews توسط کاربر Saied - ریتوییت شده توسط پرزیدنت ترامپ" >}}

برخلاف چپ‌ها که با لابی‌ها و مافیای رسانه‌ای خود، صنعت پروپاگاندا در همه جای دنیا را تماما به انحصار خود درآورده و مولد و تحریک کننده افکار عمومی در همه جای دنیا می‌باشند، راست‌‌گراها موفقیت‌هایشان بیشتر محلی و مختص به کشورهای خودشان است. به همین دلیل چپ جهانی (که ابدا زاییده توهم نیست)، بدلیل تفکر جهان‌وطنی و گلوبالیستی خود، همیشه در زمینه پروپاگاندا فرسنگ‌ها جلوتر و بهتر از راست‌ها عمل نموده‌اند.

{{< figure src="/blog/unprecedented-propaganda-event-president-trump-barandazan/nancypelosifakenews-scarecr0-w.webp" alt="توییت با هشتگ #NancyPelosiFakeNews توسط کاربر مترسک 🇺🇸🇮🇱⁦ - ریتوییت شده توسط پرزیدنت ترامپ" caption="توییت با هشتگ #NancyPelosiFakeNews توسط کاربر مترسک 🇺🇸🇮🇱⁦ - ریتوییت شده توسط پرزیدنت ترامپ" >}}

یکی از پیامدهای چنین وضعیتی، سانسور شدید تفکرات راست‌گرایانه در تمامی رسانه‌ها، از جمله شبکه‌های اجتماعی با الگوریتم و تکنیکی تحت عنوان Shadowban می‌باشد که شاید در آینده در مقاله‌ای دیگر به تفصیل به آن بپردازم.

{{< figure src="/blog/unprecedented-propaganda-event-president-trump-barandazan/nancypelosifakenews-biggzie-vt.webp" alt="توییت با هشتگ #NancyPelosiFakeNews توسط کاربر BiggZie_ - ریتوییت شده توسط پرزیدنت ترامپ" caption="توییت با هشتگ #NancyPelosiFakeNews توسط کاربر BiggZie_ - ریتوییت شده توسط پرزیدنت ترامپ" >}}

به همین دلیل، به شخصه شروع هشتگ [#NancyPelosiFakenews](https://twitter.com/hashtag/NancyPelosiFakenews?src=hash) توسط براندازهای ایرانی‌، و سپس حمایت پرزیدنت ترامپ از این هشتگ را یک نقطه عطف و آغازی برای تغییر وضعیت موجود می‌دانم. در واقع راست‌گرا‌ها هم به مرور در حال آموختن و شروع تعامل با سایر گروه‌های راست‌گرا در سرتاسر دنیا هستند. گواه آن هم حمایت طرفداران ترامپ، از دو هشتگ بسیار موفق براندازان ایرانی یعنی [#TnxPOTUS4Soleimani](https://twitter.com/hashtag/TnxPOTUS4Soleimani?src=hash) و [#IraniansDetestSoleimani](https://twitter.com/hashtag/IraniansDetestSoleimani?src=hash) می باشد که اثرات آن به این حرکت زیبا و بدون توپ ترامپ ختم شد!

{{< figure src="/blog/unprecedented-propaganda-event-president-trump-barandazan/nancypelosifakenews-narimangharib.webp" alt="توییت با هشتگ #NancyPelosiFakeNews توسط کاربر 🤖Nariman - ریتوییت شده توسط پرزیدنت ترامپ" caption="توییت با هشتگ #NancyPelosiFakeNews توسط کاربر 🤖Nariman - ریتوییت شده توسط پرزیدنت ترامپ" >}}

باور داشته باشید یا نه، چنین دست تعاملاتی توسط گروه‌های راست‌گرا، توانایی شکستن سانسور رسانه‌ای و انحصار حاکم بر آن که در اختیار چپ جهانی است را، دارا می‌باشد. بی‌شک ما ایرانی‌ها با پدیده‌ای چون [#AyatollahBBC](https://twitter.com/hashtag/AyatollahBBC?src=hash) و سایر رسانه‌های فارسی زبانی که کمابیش تحت این انحصار و سانسور اداره می‌شوند، ناآشنا نیستیم.

{{< figure src="/blog/unprecedented-propaganda-event-president-trump-barandazan/nancypelosifakenews-d0wn-under.webp" alt="توییت با هشتگ #NancyPelosiFakeNews توسط کاربر داون آندر - ریتوییت شده توسط پرزیدنت ترامپ" caption="توییت با هشتگ #NancyPelosiFakeNews توسط کاربر داون آندر - ریتوییت شده توسط پرزیدنت ترامپ" >}}

در پایان جا دارد، ضمن تبریک به [@mohmd_mozafari](https://twitter.com/mohmd_mozafari)، [@FaridMedia](https://twitter.com/FaridMedia)، [@Saiedey](https://twitter.com/Saiedey)، [@Scarecr0_w](https://twitter.com/Scarecr0_w)، [@BiggZie_VT](https://twitter.com/BiggZie_VT)، [@NarimanGharib](https://twitter.com/NarimanGharib)، [@D0wn_Under](https://twitter.com/D0wn_Under) که به ترتیب، به عنوان اولین ایرانیان توسط رئیس جمهور ایالات متحده ریتوییت شده‌اند، خاطر نشان شوم که علیرغم سانسورهای شدید رسانه‌ای توسط چپ جهانی، موفقیت این عزیزان (بعضا حتی با تنها ۱۵۰ فالور) که امروز توییت‌هایشان توسط میلیون‌ها نفر دیده شد، اثباتی بر این مدعاست که ما خود می‌توانیم رسانه خود باشیم!

به خاطر داشته باشید چنین موفقیت‌هایی تکرار نخواهد شد مگر در تعامل با سایر گروه‌ها و احزاب، خارج از فضای سیاسی ایران!

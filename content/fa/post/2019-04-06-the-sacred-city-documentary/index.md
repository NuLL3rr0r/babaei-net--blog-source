+++
title = "مستند شهر مقدس"
slug = "the-sacred-city-documentary"
date = 2019-04-06T15:27:11+02:00
tags = [ "Desacralization", "Iran", "Islam", "Islamic Republic of Iran", "Islamophobia", "Religion", "Religion Criticism", "Religious Superstition", "Religious Violence", "Superstition", "Violence" ]
+++

{{< figure src="/blog/the-sacred-city-documentary/medina-munawwarah-tweet.webp" alt="توییت: المدينة المنورة" caption="توییت: المدينة المنورة" >}}

امروز توئیتی نوشتم در رابطه با شهر مدینه و نقش توماس ادیسون در منور نمودن این شهر :smile: که دوستی در یکی از منشن ها مستندی رو معرفی کرد به نام [The Sacred City یا شهر مقدس](https://www.imdb.com/title/tt5842412/) محصول سال ۲۰۱۶ میلادی. این مستند بریتانیایی درباره ی کشف شواهد جدید باستان شناسی توسط مورخ کانادایی [Dan Gibson](https://en.wikipedia.org/wiki/Dan_Gibson_(author)) هست مبنی بر این که شهر مقدس فعلی اسلام یعنی مکه، محل زندگی قبیله قریش و محمد نبوده و تبعا آغاز اسلام از این شهر نبوده. حتی برخلاف تصور عموم، بیت المقدس و بعدها مکه قبله اصلی مسلمانان در زمان حیات محمد نبوده.

در این مستند یاد می گیریم که چطور سلسله عباسیان سال ها پس از محمد، شهر مکه و کعبه فعلی رو به عنوان قبله مسلمانان در پاچه مسلمین تا به امروز فرو می کنن. خب سوالی که پیش میاد اینه که اگر مکه محل تولد اسلام، و کعبه قبله مسلمین در زمان حیات محمد نبوده، پس اسلام از کدام شهر آغاز شده؟

<!--more-->

در واقع بر اساس تئوری که دن گیبسون در این فیلم مستند و کتابش تحت عنوان [Quranic Geography](https://www.goodreads.com/book/show/18466923-quranic-geography) مطرح می کنه، شهر پترا محل زندگی قبیله قریش و محمد و همچنین محل تولد اسلام بوده که بعدها هم بر اساس زلزله نابود شده. شهری که در قرآن «بکّه»، «امّ‌القری» و «بلدالحرام» هم نامیده شده. این که دن گیبسون چگونه، چرا و بر اساس چه شواهدی چنین ادعائی رو مطرح می کنه که به تنهائی توانائی تغییر تمام دانسته های ما از تاریخ اسلام رو داره، به خوبی در این مستند خوش ساخت با ارائه ادله و شواهد کافی - از متن قرآن گرفته تا ابنیه اسلامی - به تصویر کشیده میشه تا تمامی آنچه که به عنوان واقعیات تاریخ اسلام پذیرفته شده رو به چالش بکشه. حتی بر اساس ادعائی که در پایان فیلم از سوی سازندگان و ناشرین این مستند مطرح میشه، اون ها با موسسات، دانشمندان و ائمه اسلامی تماس حاصل می کنن تا شانس رد کردن و یا به چالش کشیدن تحقیق و نظرات دن گیبسون رو داده باشن که هیچ گونه پاسخی دریافت نمی کنن.

در حال حاضر این مستند علاوه بر زبان اصلی فیلم که انگلیسی هست به زبان های [آذری](https://www.youtube.com/watch?v=Jdaxsqu_2q4)، [آلبانی](https://www.youtube.com/watch?v=Wm-00XVd6x8)، [امهری](https://www.youtube.com/watch?v=s_3o0J-YfII)، [بنگالی](https://www.youtube.com/watch?v=ko94_TdLrCE)، [روسی](https://www.youtube.com/watch?v=Q9eYg-P7A7c)، [عربی](https://www.youtube.com/watch?v=Wm-00XVd6x8)، [فارسی](https://www.youtube.com/watch?v=9lp2PptMkKI)، [فرانسه](https://www.youtube.com/watch?v=ZkzZUXWtLTI)، [چینی](https://www.youtube.com/watch?v=bhkN49rST4Y)
 دوبله یا با زیرنویس عرضه شده. [نسخه ی فارسی این فیلم از یوتوب](https://youtu.be/9lp2PptMkKI) یا در ادامه این مقاله قابل مشاهده هست:

{{< youtube 9lp2PptMkKI >}}

در پایان اگر مستند شهر مقدس شما رو متقاعد نمی کنه، شما رو دعودت می کنم به دیدن یک آزمایش تجربی که اثبات می کنه ادیان و آموزه های دینی به هیچ وجه قابل اعتماد نیستن! در کلیپ زیر شما پی خواهید برد که چرا مسلمانان مراسم گوناگون و گاه متضادی دارن یا مثلا گروهی دست بسته نماز میخونن و گروهی دیگه با دست باز. گروهی وضو نمیگیرن، گروهی دیگه هنگام وضو پاهای خودشون رو می شورن و یک گروه دیگه شستن پاها رو جزو مبطلات وضو میشمرن.

{{< youtube DZvEceXQBDo >}}

اسلام در حال حاضر ۷۲ فرقه است که هر کدوم از این فرقه ها فرقه های دیگه رو گمراه به حساب می آره.

+++
title = "ترانه Nuclear توسط Mike Oldfield"
slug = "mike-oldfield-nuclear-metal-gear-solid-v-e3-2014"
date = 2020-12-15T16:05:00+01:00
tags = [ "Game Development", "Game Programming", "Gaming", "Hideo Kojima", "Metal Gear Solid", "MGS5", "MGSV", "Mike Oldfield", "Music", "Rock" ]
toc = false
+++

{{< youtube OKNefiuaLng >}}

هیدئو کوجیما مشهور است به اینکه تمامی تریلرهای بازی‌های ساخته شده توسط خودش را شخصا تدوین می‌نمایند. پس می‌توان مطمئن بود که انتخاب ترانه Nuclear، خوانده شده توسط مایک اولدفیلد، به عنوان موسیقی تریلر بازی Metal Gear Solid V: The Phantom Pain برای نمایشگاه E3 سال ۲۰۱۴ توسط کوجیما بی دلیل نبوده است.

مایک اولدفیلد، مردی حساس، با توجه به اینکه معتقد بود تمام زندگی‌اش تحت تاثیر سایه شوم تجربه دهشتناک پدربزرگش در جنگ جهانی اول گذشته است، تصمیم به نوشتن و خواندن این ترانه گرفت. وی به دیلی تلگراف گفته است: "من هرگز او را نشناختم، بنابراین من شرکتی را استخدام کردم تا در مورد وی اطلاعات بیشتری کسب نمایم. مشخص شد که او پیش از جنگ شخصیت فوق‌العاده‌ای داشته است، اما مردی بسیار متفاوت به خانه آمد. مادر من یکی از ده یا یازده کودک خانواده و همه کودکانی که پس از جنگ متولد شده اند مانند او مشکلاتی داشتند."

اولدفیلد ادامه می‌دهد: "می‌خواستم ببینم آیا می‌توانم خودم را جای او بگذارم و احساساتش را همانگونه تجربه نمایم؟ من به اطراف ایپر (محل نبرد پدربزرگش در بلژیک) و موزه های میدان جنگ سفر كردم و قبور هنگ وی را در Royal Munster Fusiliers دیدم و توانستم آنرا احساس كنم. هنوز هم آنجاست. این برای آن‌هایی که مانند من این حساسیت فوق العاده را داریم، یک نعمت و در عین حال نفرین است."

<!--more-->

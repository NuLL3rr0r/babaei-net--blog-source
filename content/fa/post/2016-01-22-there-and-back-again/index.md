+++
title = "شروعی دوباره"
slug = "there-and-back-again"
date = 2016-01-22T06:46:00+03:30
tags = [  ]
aliases = [ "/blog/2016/01/22/there-and-back-again/" ]
+++

خب، تا اونجائی که من خاطرم هست فکر می کنم آخرین پستی که من توی بلاگ فارسی ام نوشتم 6 یا 7 سال پیش بوده. در واقع در اون زمان ابدا وبلاگی وجود نداشت و من یک وب سایت خیلی ساده داشتم متشکل از چند تا صفحه که با [زبان برنامه نویسی Perl](https://github.com/NuLL3rr0r/babaei-net-in-perl) نوشته شده بود. یکی از اون صفحات صفحه مختص مقالات بود که بازدید کننده ها می تونستن پست های این وبلاگ رو در قالب فایل های نرم افزار [Macromedia FlashPaper](https://www.adobe.com/support/flashpaper/) دریافت و مطالعه کنند. 

{{< figure src="/blog/there-and-back-again/babaei-net-website-in-perl.webp" alt="وب سایت قدیمی من نوشته شده در Perl" caption="وب سایت قدیمی من نوشته شده در Perl" >}}

پس از آشنائی من با مفهوم [Static Generator ها](https://www.staticgen.com/) در نهایت تصمیم گرفتم که تمامی مقالات رو با صرف مقداری زمان تبدیل کنم به [پست های Octopress در قالب  Markdown](https://github.com/NuLL3rr0r/babaei-net-blog-source/tree/octopress-v2)  که برای اولین بار لذت فوق العاده وبلاگ نویسی رو با این نرم افزار تجربه کردم و بعدها با [مهاجرت به Hexo که وبلاگ فعلی هست](https://github.com/NuLL3rr0r/babaei-net-blog-source/tree/hexo-v3). در تمامی این مدت من هر از چندگاهی مقاله ای در[ دیگر وبلاگم به زبان انگلیسی](http://www.babaei.net/) منتشر کردم که این اولین پست فارسی من در تمامی این دوران هستش.

خب جهت جلوگیری از گزافه گوئی سخن رو کوتاه میکنم و می رسیم به هدف از راه اندازی مجدد این وبلاگ. از طرفی، خوب یا بد، من به معنای واقعی کلمه مشهورم به [Jack of All Trades]( https://en.wikipedia.org/wiki/Jack_of_all_trades,_master_of_none) بودن و از طرف دیگه علاقه و شوق وافری دارم به یادگیری و یاد دادن. از اونجائی که من سال هاست تدریس رو کنار گذاشتم این وبلاگ رو فرصتی می بینیم جهت ارضای این نیاز درونی.

چیزهای زیادی هست که دوست دارم در موردشون بنویسم، اما از اونجائی که در وب فارسی منابع آموزشی فراوان هست در حال حاضر ترجیح میدم راجع به موضوعاتی بنویسم که منابع آموزشی زیادی در وب فارسی برای اون ها وجود نداره. انتخاب اول من برای وبلاگ فارسی ام  [FreeBSD](https://www.freebsd.org/) هست. متاسفانه علیرغم اینکه به شخصه کمابیش 10 سال هست که ازFreeBSD هم به عنوان سیستم عامل Desktop و هم Server استفاده میکنم هیچ منبع آموزشی فارسی رو در این مورد مشاهده نمی کنم. از طرف دیگه خیلی از اطرافیانم به یادگیری این سیستم عامل ابراز علاقه میکنن، پس فرصت رو غنیمت می شمارم و اولین سری از آموزش های FreeBSD برای Server و Desktop رو به شکل مستمر و پایسته در این جا قرار میدم.

انتخاب بعدی می تونه ساخت بازی و آموزش موتورهای بازی سازی [Cocos2d-x](http://www.cocos2d-x.org/)
 و [Unreal Engine 4](https://www.unrealengine.com/) باشن که پس از راه اندازی سری FreeBSD سعی می کنم با برنامه مشخص اینجا قرار بگیره. در نهایت تاپیک سومی که دوست دارم در موردش بنویسم ابزارهای توسعه [ISO C++11/14](https://isocpp.org/)، کتابخانه [Boost](http://www.boost.org/) و در نهایت [CMake](https://cmake.org/) هست که جزو ابزارهای مورد علاقه من جهت توسعه نرم افزار برای Desktop, Web و Mobile هستن.

امیدوارم که کیفیت پست های آینده مورد قبولتون باشه. پس منتظر آموزش های جدید باشید و [در تلگرام این وبلاگ رو دنبال کنید](https://telegram.me/babaei_net).

<!--more-->

### مقالات مرتبط ###

* [تاریخچه FreeBSD](/blog/2016/01/23/the-history-of-freebsd/)
* [سری آموزشی توسعه بازی های کامپیوتری و C++](/blog/2016/01/23/game-development-and-c-tutorials-series/)
